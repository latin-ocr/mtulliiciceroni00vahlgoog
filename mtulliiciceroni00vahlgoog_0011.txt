v11

ut temporum iniuria culpanda sit, qua per interitum
nonnullorum archetypi codicis foliorum tam in exitu
operis a Cicerone quidem absoluti quam in mediis li-
bris superstitibus maiores minoresue partes intercide-
rint: deinde ut non tam inconsultum correctoris arbi-
trium quam inconsiderata librariorum incuria hanc
speciem procrearit, qui in eam maxime partem pccca-
uerint‚ ut earundem similiumue uocum aut syllabarum
repetitione decepti uoces singulas aut etiam plures

atque adeo totas sententias scribendo omitterent. ea

igitur medendi uia prae ceteris ecquid forsitan profi· ,
cerem periclitatus sum, quam ipsa uitiorum natura
commendare uidebatur, quibus nulla frequentiora hos
libros occupasse Vossianorum testimonia fidem faciunt.
opinationum autem congeriem iis finibus circumscripsi,
ut eas ponerem quas, etsi uerum uel ueri partem non
esse assecutae uiderentur, tamen non sine fructu ali-
quo accuratius perpendi arbitrarer. quoniamque a no-
uissimis editoribus, Halmio, Baitero, quorum iudicio
multum tribuere soleo, aliisque uiris doctis saepius
mihi discedendum esse uidi, mei pudoris esse putaui,-
eorum sententias nisi rationibus allatis non reiicere.
quod institutum cum breuitate ita tenui, ut recognitum
a me textum passim argumentis et exemplis declarare
atque confirmare studerem.

Dabam Vindobonae non. Septembrib. a, nocconxx.

 

